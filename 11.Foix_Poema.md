---
title: Codificació d'un poema de J. V. Foix
layout: default
---

Aquest exercici consisteix en modelar la codificació d'un poema de J. V. Foix i fer-ne la codificació. El text que utilitzarem serà el de l'edició *On he deixat les claus...* publicada al 1953 que está digitalitzada a la [Biblioteca del Corpus Literari Digital](http://www.catedramariustorres.udl.cat/materials/biblioteca/index.php) de la Càtedra Marius Torres. El text está dispobible a [aquesta adreça](http://www.catedramariustorres.udl.cat/materials/biblioteca/visor2.php?tipus=cont&autor=foix002&codi=455&pos=48&zoom=2pagines&ordre=edicio) i aquí en teniu una transcripció. 

## Text del poema:

És quan dormo que hi veig clar

És quan plou que ballo sol

Vestit d'algues, or i escata,

Hi ha un pany de mar al revolt

I un tros de cel escarlata,

Un ocell fa un giravolt

I treu branques una mata,

El casalot del pirata

És un ample gira-sol.

Es quan plou que ballo sol

Vestit d'algues, or i escata.

És quan ric que em veig gepic

Al bassal de sota l'era,

Em vesteixo d'home antic

I empaito la masovera,

I entre pineda i garric

Planto la meva bandera;

Amb una agulla saquera

Mato el monstre que no dic.

És quan ric que em veig gepic

Al bassal de sota l'era.

És quan dormo que hi veig clar

Foll d'una dolça metzina,

Amb perles a cada mà

Visc al cor d'una petxina,

Só la font del comellar

I el jaç de la salvatgina,

-O la lluna que s'afina

En morir carena enllà.

Es quan dormo que hi veig clar

Foll d'una dolça metzina.

## Primer pas: El model de dades del poema  

- Quin tipus de composició és?
- Qui és l'autor?
- Quin és el títol?
- Quines parts conté la composició?
- Quina és la font d'on prové el text?
- Què estem fent amb aquest arxiu?
- On el publiquem?
- Hi ha elements paratextuals?

## Segon pas: com es fa una codificació? 

- Mireu aquest exemple d'un [poema de Lorca](https://tthub.io/aprende/ejemplos/ejemplo-lorca) i penseu com podríeu fer la codificació.
- Podeu partir d'aquesta [plantilla](https://github.com/tthub-repo/ejemplos/blob/master/plantilla.xml) per fer la codificació.
- Recordeu: abans haureu d'haver instal·lat un editor XML. Els millors són [Oxygen](https://tthub.io/aprende/ejercicios/instrucciones-para-la-instalacion-de-oxygen) (però és a pagament) y [Visual Studio Code](https://tthub.io/aprende/tutorial/edicion-digital-con-VS-code) (recomanat).

# Tercer pas

Compareu el vostre treball amb [aquesta solució](https://github.com/tthub-repo/ejemplos/blob/master/Foix_poema.xml). 

